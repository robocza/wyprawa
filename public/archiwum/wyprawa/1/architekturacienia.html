<!DOCTYPE HTML>
<html>
<head>
	<meta http-equiv="Content-Type" content="text/html; charset=utf-8" />
	<title>wyprawa robocza 2018</title>
	<link rel="stylesheet" href="font/stylesheet.css" title="fonts" type="text/css" media="screen" charset="utf-8">
	<link rel="stylesheet" href="style.css" title="style" type="text/css" media="screen" charset="utf-8">
	<link rel="stylesheet" type="text/css" href="style.css">
	<meta name="viewport" content="width=device-width, initial-scale=1.0">
<style>


</style>
</head>

<body>
<div class="flex-container">
		<section class= "navigation">

		<ul class="modules gray">
			<li><a href="index.html">Raport z wyprawy</a></li>
			<li><a href="zalozenia.html">Założenia</a></li>
			<li><a href="metoda.html">Metoda</a></li>
			<li><h3>Teksty</h3></li>
			<li><a href="refleksjepowyprawie.html">Karol Kleczka - Refleksje po 1. Wyprawie Roboczej</a></li>
			<li class="selected_item"><a href="architekturacienia.html">Alicja Beryt - Architektura Cienia</a></li>
			<li><a href="meldunek.html">Jakub Wolak - meldunek wyprawowy #ee75u</a></li>
			<li><a href="dokogonalezyprzyszlosc.html">Katarzyna Janota - Do kogo należy przyszłość?</a></li>
			<li><a href="umwelt_interfejs_uwaga.html">Kuba Kulesza - Umwelt/Interfejs/Uwaga</a></li>
			<li><h3>Praktyki</h3></li>
			<li><a href="ee75u.html">#ee75u</a></li>
			<li><a href="fotorelacja.html">fotorelacja</a></li>
			<li><a href="etnografiaiprojektowanie.html">etnografia i projektowanie krytyczne</a></li>
			<li><h3>Grupa Robocza</h3></li>
			<li><a href="kontakt.html">kontakt</a></li>

		</ul>
	</section>
	<section class="heart">
			<div class="content-box intro">
				<p>Alicja Beryt</p>
				<h1>Architektura Cienia</h1>
				<div class="content">

<p class="quote">Myślę, że poststrukturaliści na każdym kroku odkrywają, że gdy powstaje nowa narracja, coś pozostaje poza nią. Gdy definiujemy cel, inne cele są z konieczności wykluczone. Poststrukturalistom chodzi o to, by nieustannie pytać, co zostało odrzucone? (...) Nie jestem wcale pewna, że jest cokolwiek – że cokolwiek ważnego kryje się w tych fragmentach rzeczywistości, które uległy redakcji, wycięciu. Właśnie to jest w tym wszystkim najważniejsze. Ta niepewność jest punktem skupiającym naszą najwyższą uwagę.
<p class="quoteauthor">– Gayatri Chakravorty Spivak „Strategie postkolonialne”</p></p>

<p>W rozważaniach o architekturze interesuje mnie głównie to, o czym się nie mówi albo to, o czym mówi się źle. Nie dlatego, że jest to ciekawsze czy bardziej wartościowe. Po prostu bez zauważenia tego, co pomijane, trudno uzyskać pełny obraz danej sytuacji.</p>

<p>W swoich rozważaniach nad architektura chciałabym zestawić dwa teksty, odwołujące się do kategorii cienia. „Architekturę cienia” Aleksandry Wasilkowskiej i „Pochwałę cienia” Junichiro Tanizakiego. W każdym z nich pojęcie cienia oznacza co innego. Być może jednak można znaleźć pewne punkty styczne obu tekstów i zarysować tym samym perspektywę, w której obiekty zaliczające się do architektury cienia mogą być interesujące dla projektantów, projektantek, użytkowniczek i użytkowników miasta.</p>

<p>Tekst Wasilkowskiej poświęcony jest obiektom handlu ulicznego, powstał w 2012 roku. Tekst Tanizakiego to rozważania nad tradycyjnymi wartościami estetyki japońskiej w kontekście modernizacji kraju na wzór zachodni. Tekst powstał w 1933 i jest wyrazem tęsknoty za specyficznie japońska drogą rozwoju i wnikliwym studium estetyki przedmiotów i miejsc codziennego użytku.</p>

<p>Architektura Cienia to obiekty, które powstały bez udziału architekta, nieformalnie i oddolnie wytworzone przez szarą strefę rynku. Architektura Cienia została wyparta ze świadomości urbanistów i architektów, choć posiada swoich stałych użytkowników: drobnych handlarzy i poważnych sprzedawców ulicznych.</p>
<p class="quote">Archetyp cienia u Carla Gustava Junga oznacza składnik wyparty ze świadomości indywidualnej i zbiorowej. Architektura cienia będzie więc tym rodzajem struktur przestrzennych, które wymykają się odgórnemu planowaniu.
<p class="quoteauthor">– Aleksandra Wasilkowska „Architektura cienia”</p></p>



<p>W tekście Wasilkowskiej cień reprezentuje wszystko to co wykluczone, pomijane, niezauważane, niedocenianie w architekturze. Wasilkowska stosuje pojęcie „architektury cienia” w odniesieniu do obiektów handlu ulicznego, ale można je w zasadzie rozciągnąć na różne obiekty czy to architektury tymczasowej (pozbawionej fundamentów, budowanej ad hoc, czy też służącej tymczasowym celom) oraz na obiekty niereprezentacyjne: szalety miejskie, toi-toie, budki i kioski. </p>

<p>Tanizaki stosuje natomiast kategorię cienia w dwojaki sposób: po pierwsze na określenie właściwości przedmiotów nabierających szlachetnej patyny poprzez długoletnie używanie, a po drugie dosłownie – w stosunku do pomieszczeń, w których panuje przygaszone światło czy przedmiotów o ciemnym kolorze.</p> 

<p class="quote">(…) jak inaczej wyglądałoby nasze życie, gdyby Orient wykształcił odmienną, sobie właściwą, cywilizację naukową. Gdybyśmy stworzyli własną fizykę, własną chemię, to czy wyrosłe na ich podstawie rzemiosło i przemysł nie rozwinęłaby się wedle zupełnie innych wzorców.
<p class="quoteauthor">Tanizaki Junichiro, „Pochwała cienia”</p></p>

<p>Dla Tanizakiego pochwała cienia to jednak przede wszystkim pochwała tradycyjnego rzemiosła i japońskiej estetyki. Przeciwstawiona zachodniemu nadużywaniu światła, jasnych barw i odcieni. Pochwała cienia to poszukiwanie własnej drogi rozwoju pośród zalewu tandetnej nowoczesności.</p>

<p class="quote">95% architektury na świecie powstaje bez udziału architektów. 
<p class="quoteauthor">– A. Wasilkowska, „Architektura cienia”</p></p>

<p>Trudno uwierzyć, że większość architektury na świecie powstaje bez udziału architektów. Dane wydają się być przesadzone, ale być może dokładne liczby nie są tu tak istotne. Łatwiej o tum myśleć, gdy spróbujemy porzucić perspektywę europocentryczną. </p>

<p>Dlaczego architektura powstająca bez udziału architektów: budowana spontanicznie, odpowiadająca doraźnym potrzebom twórców i użytkowników (często to jedne i te same osoby), znajduje się na marginesie badań nad architekturą?</p>

<p>Czy architektura cienia posiada charakterystyczne cechy i elementy, które mogą okazać się interesujące dla projektantów?</p>

<p class="quote">Piękno będzie zapewnione, jeśli wygląd będzie miły i wykwintny, a wymiary poszczególnych członów oparte będą na właściwych zasadach symetrii.
<p class="quoteauthor">– Witruwiusz, „O architekturze ksiąg dziesięć”</p></p>

<p>Tradycyjne podejście do architektury – poszukiwanie piękna w proporcjach i wykwintnym wyglądzie, nie ma zastosowania do architektury cienia. Jej wartość opiera się na:
	<ul>
<li>skrajnej użyteczności przy zastosowaniu minimalnych środków, </li>
<li>wytwarzaniu klimatu egalitarności,</li>
<li>wytwarzanie wartości estetycznych, nieosiagalnych w przypadku dopracowanej i zaplanowanej architektury.</li>
</ul>

<p class="quote">Być może społeczeństwo upadło już tak nisko, że nie obchodzi nas to w jaki sposób coś funkcjonuje, tylko to, czy nas coś zachwyca.
<p class="quoteauthor">– Jane Jacobs, „Śmierć i życie wielkich miast Ameryki”</p></p>

<p>Architektura cienia to dobry początek rozważań, jakiego typu budynki są potrzebne w mieście. Jaki jest ich wpływa na przestrzeń, na życie w mieście, na zanieczyszczenie, na stosunki międzyludzkie. Na ile regulacje dotyczące architektury pomagają, a na ile utrudniają życie mieszkańców.</p>

<p>Oprócz rozważań o strukturze miasta, warto też zejść na zupełnie podstawowy poziom użyteczności.</p>

<p>Więcej publicznych toalet – nie muszą być technologicznie zaawansowane, ważniejsze aby było ich sporo i były bezpłatne. Na Zachodzie funkcjonują publiczne toalety wyglądające jak skrzyżowanie kiosku i kosza na śmieci. W Polsce – nieliczne, ale za to wyposażone w fotokomórki i system poboru opłat. To wyraźne położenie akcenty na opłacalności, a nie użyteczności, przerost formy nad treścią oraz wykluczenie użytkowników, którzy nie mają pieniędzy albo nie mają drobnych.</p>

<p>Budy, kioski, tymczasowe stoiska handlowe, nieformalne stragany – nie muszą być piękne. Pozwalają osobom żyjącym skromnie, często na granicy ekonomicznego wykluczenia dorobić, sprzedając produkty niesprzedawalne w żaden inny sposób (np. pozostałe po likwidacji mieszkań). Niedzielny targ na placu pod Halą Targową w Krakowie i wiele innych zaaranżowanych ad hoc miejsc handlu to miejsce spotkań i ożywionego życia towarzyskiego.</p>

<p>Architektura cienia tworzy egalitarną przestrzeń spotkania, wymiany plotek, drobnego handlu. Pozwala funkcjonować towarzysko tym, którzy nie będą się dobrze czuli w modnej kawiarni w centrum np. ze względu na towarzystwo czy ceny.</p>

<p>Architektura cienia pobudza do stawiania pytań:
	<ul>
<li>czy miasto powinno być piękne? </li>
<li>czy piękne może być wykluczające?</li>
<li>do jakiego stopnia miasto powinno być zaprojektowane?</li>
<li>czy warto zachowywać ciemne miejsca na mapie miasta ze względu na ich potencjał dostarczania „ciekawe pejzaży”: </li>literackich, fotograficznych etc?
<li>kim są użytkownicy i użytkowniczki miasta?</li>
<li>dla kogo projektuje się miasto, a kto faktycznie go używa?</li>
<li>czy proces projektowania musi wykluczać jedne grupy faworyzując inne?</li>
</ul>

<p>Zapraszam do poszukiwań obiektów architektury cienia i przemyślenia ich roli w mieście.</p>


		</div>
		</div>
			
	</section>
	</div>



</body>

</html>