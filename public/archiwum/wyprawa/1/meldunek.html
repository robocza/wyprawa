<!DOCTYPE HTML>
<html>
<head>
	<meta http-equiv="Content-Type" content="text/html; charset=utf-8" />
	<title>wyprawa robocza 2018</title>
	<link rel="stylesheet" href="font/stylesheet.css" title="fonts" type="text/css" media="screen" charset="utf-8">
	<link rel="stylesheet" href="style.css" title="style" type="text/css" media="screen" charset="utf-8">
	<link rel="stylesheet" type="text/css" href="style.css">
	<meta name="viewport" content="width=device-width, initial-scale=1.0">
<style>


</style>
</head>

<body>
<div class="flex-container">
		<section class= "navigation">

		<ul class="modules gray">
			<li><a href="index.html">Raport z wyprawy</a></li>
			<li><a href="zalozenia.html">Założenia</a></li>
			<li><a href="metoda.html">Metoda</a></li>
			<li><h3>Teksty</h3></li>
			<li><a href="refleksjepowyprawie.html">Karol Kleczka - Refleksje po 1. Wyprawie Roboczej</a></li>
			<li><a href="architekturacienia.html">Alicja Beryt - Architektura Cienia</a></li>
			<li class="selected_item"><a href="meldunek.html">Jakub Wolak - meldunek wyprawowy #ee75u</a></li>
			<li><a href="dokogonalezyprzyszlosc.html">Katarzyna Janota - Do kogo należy przyszłość?</a></li>
			<li><a href="umwelt_interfejs_uwaga.html">Kuba Kulesza - Umwelt/Interfejs/Uwaga</a></li>
			<li><h3>Praktyki</h3></li>
			<li><a href="ee75u.html">#ee75u</a></li>
			<li><a href="fotorelacja.html">fotorelacja</a></li>
			<li><a href="etnografiaiprojektowanie.html">etnografia i projektowanie krytyczne</a></li>
			<li><h3>Grupa Robocza</h3></li>
			<li><a href="kontakt.html">kontakt</a></li>

		</ul>
	</section>
	<section class="heart">
			<div class="content-box intro">
				<p>Jakub Julian Wolak</p>
				<h1>meldunek wyprawowy #ee75u</h1>
				<div class="content">




				<h2>>>>		PRÓBA METAFIZYKI GENOCYDU</h2>

<p>Podjęto próbę uczynienia pojęcia GENOCYDU naczelnym pojęciem metafizycznym opisującym współczesne warunki społecznej egzystencji człowieka.</p>

<p>Pojęcie GENOCYDU zaczerpnięto od jego historycznego twórcy, Rafała Lemkina. Powstało ono wskutek próby opisu opresyjnych działań organów państwowych III Rzeszy podejmowanych wobec ludności zamieszkującej tereny okupowane. Następnie zostało ono osadzone w dyskursie prawa międzynarodowego i praw człowieka.</p>

<p>Analizy i metafizycznej rekontekstualizacji pojęcia GENOCYDU dokonano z wykorzystaniem słownika metafizyki klasycznej, szczeg. pojęcia rodzaju (GENOS). Przy rzeczonej operacji nieocenioną pomoc okazał dyplomowany filozof kol. Karol Kleczka. Wynik: metafizycznie pojęty GENOCYD oznacza pozbawienie bytu ludzkiego wszelkich istotnych charakterystyk rodzajowych: jego uniformizację i wykorzenienie.</p> 

<p>Analiza rzeczona dopełniona została wpisaniem pojęcia GENOCYDU w dialektykę pojęć rodzaju (GENOS) i idei (vel gatunku, species). Poczyniono zastrzeżenie, że właściwe znaczenie pojęcia IDEI w omawianym kontekście zostało utracone poprzez przekład na SPECIES , a potem GATUNEK. IDEE – vel gatunki – zostały uporządkowane przez klasyczną metafizykę za pomocą rodzajów, tworząc strukturę metaforycznie zwaną drzewem Porfiriusza. W strukturze owej każda IDEA otrzymała swoistą relacyjną identyfikację PER GENUS PROXIMUM ET DIFFERENTIA SPECIFICA. Zadany ideom porządek uczynił je dostępnymi ludzkiemu poznaniu, pozwolił na ich swobodną analizę i syntezę.</p>

<p>Przekroczenie antropologicznego wymiaru pojęcia GENOCYDU – upadku rodzajów – doprowadziło do wyniesienia go na poziom powszechności i jego nowego odczytania. GENOCYD oznacza tym samym: rozpad porządku idei – porządku zadanego ideom przez metafizykę ludzi Zachodu. Wraz ze zmierzchem metafizyki idee stają się nieczytelne,  niezrozumiałe, nieludzkie.</p> 

<p>Przedstawione wywody doprowadziły do ponownego rozważenia fundamentalnego obrazu kultury Zachodu: platońskiej metafory jaskini. Opisany w VII Księdze „Państwa” ogląd idei Dobra inicjuje proces konceptualizacji i porządkowania odkrytych przez Greków idei. Koniec tego procesu – wyczerpanie się tego programu – zaskutkował dwudziestowiecznymi postulatami „odwrócenia platonizmu” prowieniencji nietzscheańsko-heideggerowskiej. Odwrócenie owo – zwrot ku życiu, codzienności, doświadczeniu, pierwotności, etniczności itd. - poddane zostało krytyce jako pozbawione sprawczości względem cywilizacji i kultury. Oddziaływanie idei zostało uznane za wiążące i obowiązujące niezależnie od zdań i pozycji filozofów; z tego też względu operacje pokroju  „odwracania platonizmu” okazują się płonne i wiodą jedynie do odwracenia się od IDEI – idei upodmiotowionych i uniezależnionych od człowieka, przybierających nieludzkie i pozaludzkie oblicze, replikujących i samopowielających się w dzikich trybach racjonalności technicznej: i tak umacniających swoją władzę, potęgę i panowanie.</p>

<p>Ostatecznym wynikiem referatu jest konstatacja nieporadności rozumu ludzkiego wobec zachodzących procesów. Negatywność przedłożonego opisu naraża go na zarzut bezkonkluzywności, który oddala jedynie nadzieja zniesienia tejże negatywności – obsiania myślą pola, które przeorał GENOCYD.</p>



				<h2>>>>		SPOSTRZEŻENIA </h2>


<h3>/1/</h3>
<p>W rozmowach dało się czasem wyczuć swąd neoburżuazyjnej lewicowości, a więc (mniejsza o lewicowość samą) jednego ze społecznie usankcjonowanych światopoglądów, posiadających swoje dogmaty, wyznawców i ceremoniarz. Zjawisko o tyle niepokojące, że wszelki światopogląd – a więc społecznie zobowiązujący zestaw  przekonań – powinien być dla załogi latarniowca sprawą co najmniej wstydliwą. Z prostej przyczyny: wyznacza i cementuje kąt oglądu rzeczy, ogląd ten tym samym ograniczając. W całym dzisiejszym zamęcie, oślepieniu i ćmie pozostaje nam przynajmniej jeden cel i jeden twardy bój - walka o światło, o niczym nieskrępowany, jak najpełniejszy ogląd. Podjęcie tej walki jest absolutnym warunkiem nadziei na jakąkolwiek możliwość świadomego kierowania sobą – i latarniowcem.</p>


<h3>/2/</h3>
<p>W organizacji wyprawy wykorzystano wzorce i metody postępowania wytworzone przez rynek celem stymulacji konsumpcji i fetyszyzmu, a więc poglębiania alienacji człowieka od siebie samego, duszy, społeczeństwa i kosmosu.  Zabieg tego rodzaju wymaga co najmniej rekonstekstualizacji tychże wzorców i metod oraz objaśnienia motywów zabiegu – czego nie uczyniono. Jednym z założeń wyprawy było – zgodnie ze słowami Fiodorowa – przekierowanie uwagi z życia rynkowo-obywatelskiego na życie kosmiczne. Zwieńczenie wyprawy procedurą projektowania produktu świadczy o nieprzekroczeniu przez nią ram życia rynkowo-obywatelskiego.</p>


<h3>/3/</h3>
<p>Wśród załogi dała się zauważyć akceptacja czy wręcz afirmacja stadnych skłonności i zachowań konsumpcyjnych oraz opierającego się o nie i stymulującego je modelu życia społecznego. O ile nie wszystko, co współcześnie powszednie, musi być piętnowane i negowane, o tyle załodze latarniowca pod żadnym względem nie wolno się z tym utożsamiać, nie wolno przyjmować jej tego za własne. Podejmując walkę o światło i ogląd, załogant musi zredukować swoje uczestnictwo w powszednich fenomenach współczesności. Przemierzając nasączone zbiorową nieświadomością przestrzenie zaprojektowane dla chowu obowiązującego modelu człowieczeństwa  - tzw. ludzki zwierzyniec - nie może poddać się zachodzącym tam procedurom reprodukcji powszechnej formy istnienia. W sposób kontrolowany może oczywiście powierzchownie przybierać taką formę, w głębi swojej istoty musi jednak pozostawać jej obcy i odległy, aby uzyskać i utrzymywać niezbędny dla krytyki i oglądu dystans.</p>


<h3>/4/</h3>
<p>Za szczególnie płodne poznawczo uznaję badania etnograficzne w środowisku IKEA. Niestety przyjęta i oczekiwana od załogantów metoda analizy danych nie pozwoliła mi na prezentację uzyskanych przeze mnie wyników natury spekulatywnej. Zasadniczym fenomenem zaobserwowanym w środowisku IKEA było zderzenie ludzkiej racjonalności społecznej osadzonej w mowie z milczącymi towarami, bezimiennymi wytworami produkcji masowej. Zderzenie niedentycznych osób posiadajacych społecznie uznaną tożsamość z pozbawionymi tożsamości identycznymi odbitkami wzorca przemysłowego, których uczestnictwo w świecie legitymizują pozajęzykowe, całkowicie kwantyfikowalne procedury przemysłowe i handlowe. Radykalny charakter tego zderzenia był o tyle jaskrawy, że istoty ludzkie naradzały się między sobą, podejmując próby oswojenia milczącego towaru – uczynienia go częścią społecznej przestrzeni mieszkania, przestrzeni w zamierzeniu nieidentycznej, cechującej się społecznie konstruowaną i społecznie uznaną tożsamością. Brak poznawczego dostępu do procesów zachodzących po drugiej stronie – po stronie milczącego towaru, wciąganego przez istoty ludzkie do swojego habitatu – stanowi o rażąco ograniczonym zasięgu naszej racjonalności i jej nieporadności wobec świeta, w którym żyjemy. Środowisko IKEA, uważane za przestrzeń oswajania milczących towarów i wciągania ich w przestrzeń społeczną, może równie dobrze okazać się przestrzenią odspołeczniającą istoty ludzkie i wciągającą je w nie-ludzką, niemą przestrzeń całkowicie kwantyfikowalych procedur przemysłowych i handlowych. Co więcej, zaobserwowana samotność ludzkiej racjonalności – jej izolacja od milczącego towaru – obnaża słabość człowieka wobec towaru. Towar ignoruje wysiłki ludzi, nie ponosząc strat – spełnienie obiektywnych procedur handlowych jest bowiem niezależne od stopnia powodzenia jego adaptacji w habitacie człowiekia, w opisanej mową przestrzeni społecznej. Inicjatywa leży więc po jego stronie – jego jest władza, potęga i panowanie. </p>

<p>Spostrzeżenia te kierują moją uwagę na problematykę wytworów produkcji masowej – masowych reprodukcji wzorców przemysłowych, projektowanych zgodnie z wytworzonymi przez rynek procedurami obsługiwanymi przez ludzi. Wydaje się, że ten fenomen – samoczynne wytwarzanie i reprodukowanie wzorców, czyli idei – stanowi jakąś formę nowej, mechanicznej samoorganizacji IDEI. Uchwycenie zasad tej samoorganizacji przy ścisłym abstrahowaniu od jej powierzchownej realności – przy zachowaniu intelektualnej niezależności od współczesnego modelu życia społecznego – daje nadzieję na pojęcie IDEI przez człowieka w epoce po rozpadzie zadanego im przez metafizykę porządku – po GENOCYDZIE.</p> 

<p>Kraków, 10.09.2018</p>

		</div>
		</div>
			
	</section>
	</div>



</body>

</html>